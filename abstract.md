<h1 align="center">บทคัดย่อ</h1>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;
บริษัท รันเนเบิลส์ จำกัด เป็นบริษัท Software House ที่รับทำแอพพลิเคชั่นทั้งบน Platform เว็บไซต์และสมาร์ทโฟน ซึ่งตั้งอยู่ที่ ไพบูลย์อพาร์ตเม้นต์ เลขที่ 47 ถนน พญาไท ห้อง 102 แขวงทุ่งพญาไท เขตราชเทวี กรุงเทพมหานคร ซึ่งข้าพเจ้าได้รับมอบหมายให้พัฒนาเว็บไซต์จนถึงปัจจุบันทั้งสิ้น 5 ชิ้นงาน

&nbsp;&nbsp;&nbsp;&nbsp;&nbsp;&nbsp;&nbsp;&nbsp;
ข้าพเจ้าได้ใช้เทคโนโลยีต่างๆร่วมในการพัฒนาเพื่อเพิ่มประสิทธิภาพการทำงานให้รวดเร็วและมีคุณภาพ โดยใช้ทั้ง AngularJS, Node.js, MongoDB, ReactJS, Redux และบริการต่างๆบน Google Cloud Platform ซึ่งงานที่ข้าพเจ้าได้รับมอบหมายมีดังต่อไปนี้ งานพัฒนาระบบ Admin และระบบการ Pixelate รูปภาพสำหรับบริษัทจัดจำหน่ายของเล่น, งานพัฒนาเว็บแอพพลิเคชันสำหรับแนะนำการรักษาพยาบาลและการท่องเที่ยวในต่างประเทศ, งานพัฒนาเว็บแอพพลิเคชันสำหรับบริการ Social Monitoring และงานพัฒนาเว็บแอพพลิเคชันแหล่งรวมบริการรับสอนพิเศษ

&nbsp;&nbsp;&nbsp;&nbsp;&nbsp;&nbsp;&nbsp;&nbsp;
อีกทั้งยังได้ทดลองทำสิ่งต่างๆ เช่นการตั้งค่า ESLint เพื่อนำมาใช้ในการรักษา Coding Standard, การปรับแต่ง Webpack เพื่อเพิ่มประสิทธิภาพในการประมวลผล และลดเวลาในการจัดการโปรเจ็กต์ลงอย่างเห็นผล ช่วยให้การพัฒนาชิ้นงานเป็นไปอย่างต่อเนื่องและรวดเร็ว
